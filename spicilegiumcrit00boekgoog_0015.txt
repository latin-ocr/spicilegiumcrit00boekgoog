3

est, vel ad 'recipiendas lectiones librorum deterioris notae,
quarum nullam habuit rationem editor. Saepe enim fieri po-
test ut unus tantummodo codex nobis servaverit bonam ali·
quam lectionem, quam per Rothium aliosque, quia e dete-
riore loc-0, recipere non licet.

Ut unum tantum e pluribus afferam exemplum: legimus
in D. Iulii vita, capite 81: Paucos ante menses, eum in
colonia Capua deducti leye Iulia coloni ad extruendas villas
vetustissima sepulchra dissicerent e. q. s. Quid hic sibi vult 1
verbum dissicerent? Nemini, opinor, notum est verbum dis· .
sicere, compositum ex dis et sieere vel secere. Sed iam in
vetustioribus et recentioribus editionibus receptam videmus
lectionem, quam servaverunt alii codices: disiicerent. Lap-
sum tantummodo calami formam dissicerent putaverunt edi-
tores, nam omnes fere non admonito lectore restituerunt
disiieerent. Litteram s, bis scriptam fuisse antiquissimo quo-
dam more remotissimis temporibus, nihil est quod credamus,
multo vero minus librarium vel ipsum Suetonium casca at-
que obsoleta illa forma usum fuisse, id, quod praeterea a
Suetonii consuetudine plane abhorret.. Attamen formam dissi-
cerent adhuc servavit et semper servabit editio Rothiana,
quia sic legitur in codice Memmiana

Statuere igitur possumus: primum, textum Rothianum
non esse Suetonii textum genuinum, sed nihil aliud quam
bonum in studiis Suetonianis subsidium,'quod negligere nec
volumus, nec possumus; deinde numquam ideo lectionem
parum. probabilem defendendam esse, quod eam praebeat
Memmianus Codex3 denique numquam bonam lectionem ,
accipiendam esse, quia Memmiani codicis, sed quia bona est.

