18

Cap. 44. Nam de ornanda instruendaque urbe, item

de tuendo ampliandoque imperio plura ac maiora
in dies destinabat.

Sic legimus in editione Rothiana3 casaubonus, CrusiuS‚
Burmannus contra ediderunt iam. Codices vel carent prima
littera, vel exhibent nam, quod praeferunt OudendorpiuS‚
Ernestius‚ Wolfius. Attamen recte iam monuit Crusius nam
dici non posse in transitu, sicut fit loco nostr0‚ ad ar·
gumentum prorsus diversum. Adhibetur quidem saepe, ut
coniunctio Graeca γάρ in responsione vel disputatione, sed
numquam in narratione, quae cum praecedentibus minime
cohaeret. Prorsus enim diversa tractat Suetonius capite 43
atque, cap. 44. Desideratur ergo vocabulum aliquod sig-
nificans praeterea, deinde, porra, quod facillime e codicum
lectione corrupta restitui potest. Scripsit nimirum auctor
etiam. Ultima tantummodo huius vocabuli pars aetatem tulit,
at levissima mutatione in integrum restituendum est. Voca-

bulum etiam hic significare debet: Quod plus est, Et quidem‚'

nam si recte intelligimus varias res a Suetonio narratas,
videmus caput 43 continere facta et consilia Caesaris mino-
ris momenti. Capite 44 transit auctor ad res maioris mo-
menti: opera publica atque omnia, quae pertinent ad totius
imperii salutem. Caput ergo 44 habendus est climax capi-
tis praecedentis, qua de causa coniunctio etiam apte scripta
fuerit.

Cap. 49. Pudicitiae eius famam nihil quidem prae-
ter Nicomedis contubernium laesit, yravi tamen

