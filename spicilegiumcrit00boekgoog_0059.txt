47

cludere nihil significare nisi praecludere, sepire, obsepire, in-
tersepire‚ attamen quaerere velim: Licetne hic cogitare de
significatione praefixi, quam nominavi, quae neque ab
argentea Latinitate, neque a Suetonii loquendi ratione
aliena sit?

Praefixum inte-r hanc significationem habere scimus ex
auctoris nostri loco: AugustUS, cap. 24, ubi legimus: „ne
legatorum quidem cuiquam . . .. permisit uxorem intervisere,''
quod est: per intervallum revisere. Sic intelligimus unde
forma clusit orta sit atque unde vocabulum ter, sed quo· .
niam vetustissimum est vitium, omnesque hoc loco consen-
tiunt codices, numquam magnopere lectionem pravam suspi-
cati sunt viri docti, sed potius summam navarunt operam
ut recte interpretarentur sententiam. Qui tamen bene cogi-
taverit de loci difficultate in re historica et orthographica,
facile videbit textum traditum defendi non posse et fortasse
mecum censebit legendum esse: interclusit.

Restat ut levem correctionem adhibeamus verbis: in
multo breviore temporis spatie. Delenda enim est praepositio
in, sicut iam monuit Vir Clar. Cornelissen. Haud difficile
est explicare quo modo in textum irrepserit. Glossator qui-
dam, legens verba ter clusit, supra textum scripsit signum
III, ut indicaret numerum tres Hoc signum prave lectum
et intellectum est, ita ut mox mutatum sitin praepositionem
in, quae a recentiore manu in textum inserta est. Verum
enimvero multo potius totum hoc additamentum ineptum
atque insulsum e textu amoveamus. Quivis enim sentiet
comparationem inter septem saecula, inde ab urbe condita,
et quadraginta annos, per quos regnavit AugustuS, olere

